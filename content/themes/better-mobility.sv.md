---
slug: 'battre-rorlighet' # Add a localized slug
date: '2025-01-03T00:00:00+02:00' # ordering is in reverse date order
draft: false
title: 'Bättre rörlighet'
description: 'Valtema: bättre rörlighet. Låt oss bygga ett Esbo där varje människa kan röra sig lätt – med cykel, till fots eller genom välfungerande kollektivtrafik.' # meta description for SEO
jobTitle: "Bättre rörlighet" # job description/title. Fill-in
company: "Rörelse är frihet. Låt oss bygga ett Esbo där varje människa kan röra sig lätt – med cykel, till fots eller genom välfungerande kollektivtrafik."
location: "" # place/city/country for the experience. Fill-in.
duration: "" # from-to, for example "2022-2024". Fill-in.
type: 'themes' # for Hugo deduction of target folder?

---

# Bättre rörlighet

Föreställ dig ett Esbo där du kan ta dig till jobbet utan stress, dina barn kan gå säkert till skolan och du enkelt kan cykla ut i naturen på helgen. Det här är ingen utopi – det är fullt möjligt om vi investerar i mer hållbar transport.

Det kan vi göra genom att utveckla mer heltäckande kollektivtrafik, förbättra gång- och cykelvägarna och se till att hållbara transportalternativ är lockande och praktiska för alla. När gång-, cykel- och kollektivtrafiken fungerar bra får alla mer frihet och mindre stress.

Esbo kan bli en stad där vardagsresorna är kortare, flexiblare och smidigare – och där man inte behöver sitta i rusning.

##### Hållbar transport gynnar alla
När vi investerar i gång-, cykel- och kollektivtrafik gynnas alla: motionen förbättrar hälsan, trafikolyckor minskar, bostäder blir billigare när det byggs färre bilplatser, den närliggande naturen skonas när nya filer inte behöver byggas, utsläppen minskar – och också bilisterna tackar när trafikstockningarna inte ökar okontrollerat.

##### Nya körfält löser inte trafikstockning (även om man kunde tro det)
Många har säkert någon gång undrat: "De har precis byggt en ny fil och en fungerande korsning här, varför försvinner inte rusningen?" Det är på grund av så kallad **inducerad efterfrågan** (eng. induced demand): ju fler filer du bygger, desto mer trafik skapar du. Å andra sidan, när gång, cykling och kollektivtrafik görs billigt, smidigt och säkert, börjar människor också använda dem mer.

##### Kollektivtrafiken är avgörande för ett växande Esbo
Esbo förväntas växa med mer än [75 000 nya invånare fram till 2040](https://www.hs.fi/pkseutu/art-2000010689530.html). Det enda sättet transportera ett så stort antal människor runt på ett säkert, effektivt och hållbart sätt är kollektivtrafik. Den måste vara snabb, pålitlig och konkurrenskraftig för att vara ett attraktivt alternativ för allt fler människor.

##### Promenadvänliga stadsdelar, fungerande förbindelser mellan stadscentrumen
Esbo är rätt så spridd, och därför är det viktigt med bra gång- och cykelförbindelser inom stadsdelarna och omfattande kollektivtrafik till och mellan stadscentrumen. Vardagens tjänster bör finnas inom gång- eller cykelavstånd. Detta kräver också förändringar i vårt sätt att bygga – därför är [bättre byggande]({{<ref "/themes/humane-planning">}}) ett annat viktigt tema för mig.

![Cosmo Jenytin 2025 Esbos Grönas kommunalvalskandidat, i metron med cykel](Cosmo-Jenytin-2025-kuntavaalit-ehdokas-vihreät-espoo-parempaa-liikkumista-metro-pyörä.jpg)
