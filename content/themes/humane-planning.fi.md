---
slug: 'ihmislahtoinen-kaupunki' # Add a localized slug
date: '2025-01-02T00:00:00+02:00' # ordering is in reverse date order
draft: false
title: 'Ihmislähtöinen kaupunki'
description: 'Vaaliteema: ihmislähtöinen kaupunki. Kaupunki on yhteisö, ei pelkkä rakennelma. Luodaan naapurustoja, joissa arki sujuu ja ihmiset kohtaavat.' # meta description for SEO
jobTitle: "Ihmislähtöinen kaupunki" # job description/title. Fill-in
company: "Kaupunki on yhteisö, ei pelkkä rakennelma. Luodaan naapurustoja, joissa arki sujuu helposti ja ihmiset kohtaavat." # name of the company you worked for. Fill-in
location: "" # place/city/country for the experience. Fill-in.
duration: "" # from-to, for example "2022-2024". Fill-in.
type: 'themes' # for Hugo deduction of target folder?

## For the content, you can use a title and a job description.
## For example:
# ### Fixing the world, one byte at a time
# The beginning of a great career. 
# 
---

# Ihmislähtöinen kaupunki

Asukkaat luovat kaupungin ja yhteisön ja ihmisen tuleekin aina olla kaupunkisuunnittelun ja rakentamisen keskiössä. Espoo tarvitsee lisää yhteisöllisyyttä edistäviä, monikäyttöisiä asuinalueita, joissa arjen palvelut ovat kävely- tai pyöräilymatkan päässä ja joukkoliikenne toimii tehokkaasti.

Luodaan yhdessä naapurustoja, joissa arki sujuu helposti ja ihmiset kohtaavat. Sillä Espoomme on yhteisö, ei pelkkä joukko taloja ja teitä.

##### Käveltävät kaupunginosat sujuvoittavat arkea
Kun työpaikka, koti ja palvelut ovat lähellä, kävely ja pyöräily ovat luonnollinen valinta. Kaupunki pysyy myös ihmisen kokoisena, kun se suunnitellaan ihmisten tarpeet edellä.

##### Kaavoitetaan elämää varten
Parhaassa tapauksessa asukkaan olisi mahdollista elää koko elämänsä samalla kaupungin alueella. Rakennetaan kaikille elämänvaiheille ja tarpeille: kerrostaloja, opiskelija-asuntoja, perheasuntoja ja pientaloja, iloisesti sekaisin. Asuminen pysyy kohtuuhintaisena riittävällä asuntotuotannolla, mutta on myös tärkeää kaavoittaa kaikille alueille sekä vuokra- että omistusasuntoja ja markkina- ja kohtuuhintaista asumista.

##### Säilytetään lähiluonto
Rakennetaan tiiviisti hyvien yhteyksien varrelle, väljemmin muualle. Näin lähimetsät, rantakalliot ja niityt eivät jää rakennusten alle, vaan säilyvät luonnolle itselleen sekä ihmisten virkistykselle.

##### Asukkaat mukaan alueiden suunnitteluun
Kaavoituksen tulee olla osallistavaa ja edistää lähidemokratiaa. Asukkaiden ääntä tulee kuulla alueiden suunnittelussa ja parannusten tulee tapahtua yhteisymmärryksessä. Osana osallistavaa budjetointia alueiden kehitykseen tulisi myös ohjata määrärahoja: näiden käytöstä asukkaat voivat päättää itse, suoralla demokratialla.

![Cosmo Jenytin 2025 Espoon Vihreät kuntavaaliehdokas, ihmiskeskeinen kaupunkisuunnittelu](Cosmo-Jenytin-2025-kuntavaalit-ehdokas-vihreät-espoo-ihmiskeskeinen-kaupunkisuunnittelu.jpg)
