---
slug: 'parempaa-liikkumista' # Add a localized slug
date: '2025-01-03T00:00:00+02:00' # ordering is in reverse date order
draft: false
title: 'Parempaa liikkumista'
description: 'Vaaliteema: parempaa liikkumista. Rakennetaan Espoo, jossa jokainen voi kulkea vaivattomasti – pyörällä, kävellen tai toimivalla joukkoliikenteellä.' # meta description for SEO
jobTitle: "Parempaa liikkumista" # job description/title. Fill-in
company: "Liikkuminen on vapautta. Rakennetaan Espoo, jossa jokainen voi kulkea vaivattomasti – pyörällä, kävellen tai toimivalla joukkoliikenteellä." # name of the company you worked for. Fill-in
location: "" # place/city/country for the experience. Fill-in.
duration: "" # from-to, for example "2022-2024". Fill-in.
type: 'themes' # for Hugo deduction of target folder?

---

# Parempaa liikkumista

Kuvittele Espoo, jossa pääset sujuvasti töihin ilman stressiä, lapset voivat kävellä turvallisesti kouluun, ja viikonloppuna voit helposti pyöräillä luonnon helmaan. Tämä ei ole utopiaa – se on täysin mahdollista, kun panostamme kestävämpään liikkumiseen.

Tämä onnistuu kehittämällä kattavampaa joukkoliikennettä, parantamalla kävely- ja pyöräteitä ja varmistamalla, että kestävät liikkumisvaihtoehdot ovat houkuttelevia ja käytännöllisiä kaikille. Kun kävely, pyöräily ja joukkoliikenne toimivat hyvin, kaikilla on enemmän vapautta ja vähemmän stressiä.

Espoo voi olla kaupunki, jossa arjen matkat ovat lyhyempiä, joustavampia ja sujuvampia – ja jossa sinun ei tarvitse istua ruuhkissa.

##### Kaikki hyötyvät kestävämmästä liikkumisesta
Kun panostamme kävelyyn, pyöräilyyn ja joukkoliikenteeseen, siitä hyötyvät kaikki: liikunta parantaa hyvinvointia, liikenneturmat vähenevät, asunnot ovat halvempia kun autopaikkoja rakennetaan vähemmän, lähiluontoa säästyy kun ei tarvitse rakentaa uusia kaistoja, päästöt pienenevät – ja myös autoilijat kiittävät, kun ruuhkat eivät kasva hallitsemattomasti.

##### Uudet kaistat eivät ratkaise ruuhkia (vaikka niin voisi luulla)
Moni on varmaan joskus ihmetellyt: "Juurihan tähän rakennettiin uusi kaista ja hieno liittymä, miksi ruuhka ei silti hellitä?" Syynä on niin kutsuttu **itseään toteuttava kysyntä** (engl. induced demand): mitä enemmän lisätään kaistoja, sitä enemmän liikennettä myös syntyy. Toisaalta, kun kävelystä, pyöräilystä ja joukkoliikenteestä tehdään halpoja, sujuvia ja turvallisia, ihmiset alkavat myös käyttää niitä enemmän.

##### Kasvavalle Espoolle toimiva joukkoliikenne on elinehto
Espoon odotetaan kasvavan yli [75 000 uudella asukkaalla vuoteen 2040 mennessä](https://www.hs.fi/pkseutu/art-2000010689530.html). Ainoa tapa liikutella näin suurta määrää ihmisiä turvallisesti, tehokkaasti ja kestävästi on joukkoliikenne. Sen on oltava nopeaa, luotettavaa ja kilpailukykyistä, jotta se on houkutteleva vaihtoehto yhä useammalle.

##### Käveltävät naapurustot, toimivat yhteydet kaupunkikeskusten välille
Espoo on laajalle levinnyt, ja siksi toimivat kävely- ja pyöräily-yhteydet keskusten sisällä sekä kattava joukkoliikenne keskuksiin ja keskusten välillä ovat välttämättömiä. Arjen palvelujen tulisi olla helposti ja turvallisesti saavutettavissa kävellen tai pyöräillen. Tämä vaatii myös muutoksia rakentamiseen – siksi myös [toimivampi rakentaminen]({{<ref "/themes/humane-planning">}}) on toinen minulle tärkeä teema.

![Cosmo Jenytin 2025 Espoon Vihreät kuntavaaliehdokas, metrossa pyörän kanssa](Cosmo-Jenytin-2025-kuntavaalit-ehdokas-vihreät-espoo-parempaa-liikkumista-metro-pyörä.jpg)